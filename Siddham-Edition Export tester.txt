IN00001. Allahabad Prasasti of Samudragupta
yaḥ kulyaiḥ svai … #ātasa … yasya … … puṃva … tra … … sphuradvaṃ … kṣaḥ sphuṭoddhvaṃsita … pravitata … yasya prajñānuṣaṅgocita-sukha-manasaḥ śāstra-tattvārttha-bharttuḥ … stabdho … hani … nocchṛ … sat-kāvya-śrī-virodhān budha-guṇita-guṇājñāhatān eva kṛtvā vidval-loke ’vināśi sphuṭa-bahu-kavitā-kīrtti rājyaṃ bhunakti āryyaihīty upaguhya bhāva-piśunair utkarṇṇitai romabhiḥ sabhyeṣūcchvasiteṣu tulya-kula-ja-mlānānanodvīkṣitaḥ sneha-vyāluḷitena bāṣpa-guruṇā tattvekṣiṇā cakṣuṣā yaḥ pitrābhihito nirīkṣya nikhilāṃ pāhy evam urvvīm iti dṛṣṭvā karmmāṇy anekāny amanuja-sadṛśāny adbhutodbhinna-harṣā bhāvair āsvādayantaḥ … keciT vīryyottaptāś ca kecic charaṇam upagatā yasya vṛtte praṇāme ’py artti## … saṃgrāmeṣu sva-bhuja-vijitā nityam uccāpakārāḥ śvaḥ śvo māna-pra … toṣottuṅgaiḥ sphuṭa-bahu-rasa-sneha-phullair mmanobhiḥ paścāttāpaṃ va … masya dviṣantaḥ udvelodita-bāhu-vīryya-rabhasād ekena yena kṣaṇād unmūlyācyuta-nāgasena-g … daṇḍair grāhayataiva kota-kulajaṃ puṣpāhvaye krīḍatā sūryyene … taṭa … dharmma-prācīra-bandhaḥ śaśi-kara-śucayaḥ kīrttayaḥ sapratānā vaiduṣyaṃ tattva-bhedi praśama . . #uku #y … mut# … tārttham addhyeyaḥ sūkta-mārggaḥ kavi-mati-vibhavotsāraṇaṃ cāpi kāvyaṃ ko nu syād yo sya na syād guṇa iti viduṣāṃ dhyāna-pātraṃ ya ekaḥ tasya vividha-samara-śatāvataraṇa-dakṣasya sva-bhuja-bala-parākkramaika-bandhoḥ parākkramāṅkasya paraśu-śara-śaṅku-śakti-prās-āsi-tomara-bhindipāla-nārāca-vaitastikādy-aneka-praharaṇa-virūḍhākula-vraṇa-śatāṅka-śobhā-samudayopacita-kāntatara-varṣmaṇaḥ kausalaka-mahendra-māhākāntāraka-vyāghrarāja-kaurāḷaka-maṇṭarāja-paiṣṭapuraka-mahendragiri-kauṭṭūraka-svāmidatt-airaṇḍapallaka-damana-kañceyaka-viṣṇugopāvamuktaka-nīlarāja-vaiṅgeyaka-hastivarmma-pālakkakograsena-daivarāṣṭraka-kubera-kausthalapuraka-dhanañjaya-prabhṛti-sarvva-dakṣiṇāpatha-rāja-grahaṇa-mokṣānugraha-janita-pratāponmiśra-māhābhāgyasya rudradeva-matila-nāgadatta-candravarmma-gaṇapatināga-nāgasen-ācyutanandi-balavarmmādy-anekāryyāvartta-rāja-prasabhoddharaṇodvṛtta-prabhāva-mahataḥ paricārakīkṛta-sarvvāṭavika-rājasya samataṭa-ḍavāka-kāmarūpa-nepāla-karttṛpurādi-pratyanta-nṛpatibhir mmālavārjunāyana-yaudheya-mādrakābhīra-prārjuna-sanakānīka-kāka-kharaparikādibhiś ca sarvva-kara-dānājñā-karaṇa-praṇāmāgamana-paritoṣita-pracaṇḍa-śāsanasya _ Aneka-bhraṣṭa-rājyotsanna-rāja-vaṃśa-pratiṣṭhāpanodbhūta-nikhila-bhuvana-vicaraṇa-śrānta-yaśasaḥ daivaputra-ṣāhi-ṣāhānuṣāhi-śaka-muruṇḍaih saimhaḷakādibhiś ca sarvva-dvīpa-vāsibhir ātma-nivedana-kanyopāyana-dāna-garutmad-aṅka-svaviṣaya-bhukti-śāsana-yācanādy-upāya-sevā-kṛta-bāhu-vīryya-prasara-dharaṇi-bandhasya prithivyām apratirathasya sucarita-śatālaṅkṛtāneka-guṇa-gaṇotsiktibhiś caraṇa-taḷa-pramṛṣṭānya-narapati-kīrtteḥ sāddhv-asādhūdaya-pralaya-hetu-puruṣasyācintyasya bhakty-avanati-mātra-grāhya-mṛdu-hṛdayasyānukampāvato ’neka-go-śata-sahasra-pradāyinaḥ kṛpaṇa-dīnānāthātura-janoddharaṇa-sattra-dīkṣābhy-upagata-manasaḥ samiddhasya vigrahavato lokānugrahasya dhanada-varuṇendrāntaka-samasya sva-bhuja-bala-vijitāneka-narapati-vibhava-pratyarppaṇā-nitya-vyāpṛtāyukta-puruṣasya niśita-vidagdha-mati-gāndharvva-laḷitair vrīḍita-tridaśapatiguru-tumburu-nāradāder vvidvaj-janopajīvyāneka-kāvya-kkriyābhiḥ pratiṣṭhita-kavirāja-śabdasya sucira-stotavyānekādbhutodāra-caritasya lauka-samaya-kkriyānuvidhāna-mātra-mānuṣasya loka-dhāmno devasya mahārāja-śrī-gupta-prapautrasya mahārāja-śrī-ghaṭotkaca-pautrasya mahārājādhirāja-śrī-candragupta-putrasya licchavi-dauhitrasya mahādevyāṃ kumāradevyām utpannasya mahārājādhirāja-śrī-samudraguptasya sarvva-pṛthivī-vijaya-janitodaya-vyāpta-nikhilāvanitalāṃ kīrttim itas tridaśapati-bhavana-gamanāvāpta-laḷita-sukha-vicaraṇām ācakṣāṇa iva bhuvo bāhur ayam ucchritaḥ stambhaḥ| yasya| pradāna-bhuja-vikkrama-praśama-śāstra-vākyodayair uparyyupari-sañcayocchritam aneka-mārggaṃ yaśaḥ punāti bhuvana-trayaṃ paśupater jjaṭāntar-guhā-nirodha-parimokṣa-śīghram iva pāṇḍu gāṅgaṃ payaḥ etac ca kāvyam eṣām eva bhaṭṭāraka-pādānāṃ dāsasya samīpa-parisarppaṇānugrahonmīlita-mateḥ khādyaṭapākikasya mahā-daṇḍanāyaka-dhruvabhūti-putrasya sāndhivigrahika-kumārāmātya-mahā-daṇḍanāyaka-hariṣeṇasya sarvva-bhūta-hita-sukhāyāstu|| _ anuṣṭhitaṃ ca parama-bhaṭṭāraka-pādānudhyātena mahā-daṇḍanāyaka-tilabhaṭṭakena| 
IN00012. Sanchi Rail Inscription of the Time of Candragupta II
siddham kākanādaboṭa-śrī-mahāvihāre śīla-samādhi-prajñā-guṇa-bhāvitendriyāya parama-puṇya-kṣetra-matāya catur-ddig-abhyāgatāya śramaṇa-puṅgavāvasathāyāryya-saṅghāya mahārājādhirāja-śrī-candragupta-pāda-prasādāpyāyita-jīvita-sādhanaḥ anujīvi-satpuruṣa-sadbhāva-vṛtty-arthaṃ jagati prakhyāpayaN Aneka-samarāvāpta-vijaya-yaśas-patākaḥ sukulideśa-naṣṭī …-vāstavya undāna-putrāmrakārddavo maja-śarabhaṅgāmrarāta-rājakula-mūlya-krītaṃ deyadharmmaṃ īśvaravāsakaṃ pañca-maṇḍalyā praṇipatya dadāti pañcaviṃśatiṃ ca dīnārāN … yad-arddhena mahārājādhirāja-śrī-candraguptasya devarāja iti priya-nāmnaḥ … ritasya sarvva-guṇa-saṃpattaye yāvac-candrādityau tāvat pañca bhikṣavo bhuṃjatāṃ ratna-gṛhe ca dīpako jvalatu mama cāparārddhāt pañcaiva bhikṣavo bhuṃjatāṃ ratna-gṛhe ca dīpaka ititad etat-pravṛttaṃ ya ucchindyāt sa go-brahma-hatyayā saṃyukto bhavet pañcabhiś cānantaryyair itisaṃ 90 3 bhādrapada-di 4
ßNotes
L.10-11 pañcānantaryakarma or-dharma are the 5 sins that bring with them immediate retribution (SI).
IN00032. Junagadh Rock Inscription 1 of the Time of Skandagupta
Bhandarkar p296, text 372.tif
§ siddhaM| śriyam abhimata-bhogyāṃ naika-kālāpanītāṃ tridaśapati-sukhārtthaṃ yo baler ājahāra| kamala-nilayanāyāḥ śāśvataṃ dhāma lakṣmyāḥ sa jayati vijitārttir vviṣṇur atyanta-jiṣṇuḥ|| tad-anu jayati śaśvaT śrī-parikṣipta-vakṣāḥ sva-bhuja-janita-vīryo rājarājādhirājaḥ| narapati-bhujagānāṃ māna-darppotphaṇānāṃ pratikṛti-garuḍājñāṃ nirvviṣīṃ cāvakarttā|| nṛpati-guṇa-niketaḥ skandaguptaḥ pṛthu-śrīḥ catur-udadhi-jalāntāṃ sphīta-paryanta-deśāM| avanim avanatārir yaḥ cakārātma-saṃsthāṃ pitari sura-sakhitvaṃ prāptavaty ātma-śaktyā|| api ca jitam eva tena prathayaṃti yaśāṃsi yasya ripavo pi | āmūla-bhagna-darppā nivarttitā mleccha-deśeṣu|| krameṇa buddhyā nipuṇaṃ pradhārya dhyātvā ca kṛtsnān guṇa-doṣa-hetūn| vyapetya sarvān manujendra-putrāṃl lakṣmīḥ svayaṃ yaṃ varayāṃ cakāra|| tasmin nṛpe śāsati naiva kaścid dharmmād apeto manujaḥ prajāsu| ārtto daridro vyasanī kadaryo daṇḍena vā yo bhṛśa-pīḍitaḥ syāt|| evaṃ sa jitvā pṛthivīṃ samagrāṃ bhagnāgra-darppān dviṣataś ca kṛtvā| sarvveṣu deśeṣu vidhāya goptṝn saṃcintayām āsa bahu-prakāraM|| syāt ko nurūpo matimān vinīto medhā-smṛtibhyām anapeta-bhāvaḥ| satyārjavaudārya-nayopapanno mādhurya-dākṣiṇya-yaśonvitaś ca|| bhakto nurakto nṛ-viśeṣa-yuktaḥ sarvvopadhābhiś ca viśuddha-buddhiḥ| ānṛṇya-bhāvopagat-āntarātmā sarvvasya lokasya hite pravṛttaḥ|| nyāyārjane rthasya ca kaḥ samarthaḥ syād arjitasyāpy atha rakṣaṇe ca| gopāyitasyāpi ca vṛddhi-hetau vṛddhasya pātra-pratipādanāya|| sarvveṣu bhṛtyeṣv api saṃhateṣu yo me praśiṣyān nikhilān surāṣṭrāN| āṃ jñātam ekaḥ khalu parṇadatto bhārasya tasyodvahane samarthaḥ|| evaṃ viniścitya nṛpādhipena naikān aho-rātra-gaṇān sva-matyā| yaḥ saṃniyukto rthanayā kathaṃcit samyak-surāṣṭrāvani-pālanāya|| niyujya devā varuṇaṃ pratīcyāṃ svasthā yathā nonmanaso babhūvuḥ| pūrvvetarasyāṃ diśi parṇadattaṃ niyujya rājā dhṛtimāṃs tathābhūT| tasyātmajo hy ātmaja-bhāva-yukto dvidheva cātmātma-vaśena nītaḥ| sarvvātmanātmeva ca rakṣaṇīyo nityātmavān ātmaja-kānta-rūpaḥ| rūpānurūpair lalitair vicitraiḥ nitya-pramodānvita-sarva-bhāvaḥ| prabuddha-padmākara-padmavaktro nṛṇāṃ śaraṇyaḥ śaraṇ-āgatānāM| abhavad bhuvi cakrapālito sāv iti nāmnā prathitaḥ priyo janasya| sva-guṇair anupaskṛtair udāttaiḥ pitaraṃ yaś ca viśeṣayāṃ cakāra| kṣamā prabhutvaṃ vinayo nayaś ca śauryaṃ vinā śaurya-mahārccanaṃ ca| vākyaṃ damo dānam adīnatā ca dākṣiṇyam ānṛṇyam aśūnyatā ca| sauṃdaryam āryetara-nigrahaś ca avismayo dhairyam udīrṇatā ca| ity evam ete tiśayena yasminn avipravāsena guṇā vasanti| na vidyate sau sakale pi loke yatropamā tasya guṇaiḥ kriyeta| sa eva kārtsnyena guṇānvitānāṃ babhūva nṝṇām upamāna-bhūtaḥ| ity evam etān adhikān ato nyān guṇān parīkṣya svayam eva pitrā| yaḥ saṃniyukto nagarasya rakṣāṃ viśiṣya pūrvān pracakāra samyaK| āśritya vīryaṃ sva-bhuja-dvayasya svasyaiva nānyasya narasya darpaṃ| nodvejayām āsa ca kaṃcid evam asmin pure caiva śaśāsa duṣṭān| viśrabdham alpena śaśāsa yo smin kālena lokeṣu sa-nāgareṣu| yo lālayām āsa ca paura-vargān … putrān su-parīkṣya doṣāN| saṃraṃjayāṃ ca prakṛtīr babhūva pūrva-smitābhāṣaṇa-māna-dānaiḥ| niryantraṇānyonya-gṛha-praveśaiḥ saṃvarddhita-prīti-gṛhopacāraiḥ| brahmaṇya-bhāvena pareṇa yuktaḥ śaklaḥ śucir dāna-paro yathāvaT| prāpyān sa kāle viṣayān siṣeve dharmārthayoś cāpy avirodhanena| yo … parṇadattāt sa nyāyavān atra kim asti citraṃ| muktā-kalāpāmbuja-padma-śītāc candrāt kim uṣṇaṃ bhavitā kadāciT| athā krameṇāmbuda-kāla āgate nidāgha-kālaṃ pravidārya toyadaiḥ| vavarṣa toyaṃ bahu saṃtataṃ ciraṃ sudarśanaṃ yena bibheda cātvarāT| saṃvatsarāṇām adhike śate tu triṃśadbhir anyair api ṣaḍbhir eva| rātrau dine prauṣṭhapadasya ṣaṣṭhe gupta-prakāle gaṇanāṃ vidhāya| imāś ca yā raivatakād vinirgatāḥ palāśinīyaṃ sikatā-vilāsinī| samudra-kāntāḥ cira-bandhanoṣitāḥ punaḥ patiṃ śāstra-yathocitaṃ yayuḥ| avekṣya varṣāgama-jaṃ mahodbhramaṃ mahodadher ūrjayatā priyepsunā| aneka-tīrānta-ja-puṣpa-śobhito nadīmayo hasta iva prasāritaḥ| viṣādyamānāḥ khalu sarvato janāḥ kathaṃ kathaṃ kāryam iti pravādinaḥ| mitho hi pūrvāpara-rātram utthitā vicintayāṃ cāpi babhūvur utsukāḥ| apīha loke sakale sudarśanaṃ pumān hi durdarśanatāṃ gataṃ kṣaṇāT| bhaven nu sāmbho-nidhi-tulya-darśanaṃ su-darśanaṃ … || … vaṇe sa bhūtvā pituḥ parāṃ bhaktim api pradarśya| dharmaṃ purodhāya śubhānubandhaṃ rājño hitārthaṃ nagarasya caiva| saṃvatsarāṇām adhike śate tu triṃśadbhir anyair api saptabhiś ca| pra … śāstra-vettā viśve py anujñāta-mahā-prabhāvaḥ| ājya-praṇāmaiḥ vibudhān atheṣtvā dhanair dvijātīn api tarpayitvā| paurāṃs tathābhyarcya yathārha-mānaiḥ bhṛtyāṃś ca pūjyān suhṛdaś ca dānaiḥ| graiṣmasya māsasya tu pūrva-pakṣe … prathame hni samyaK| māsa-dvayenādaravān sa bhūtvā dhanasya kṛtvā vyayam aprameyaM| āyāmato hasta-śataṃ samagraṃ vistārataḥ ṣaṣṭir athāpi cāṣṭau| utsedhato nyat puruṣāṇi sapta … hasta-śata-dvayasya| babandha yatnān mahatā nṛdevān abhyarcya samyag ghaṭitopalena| a-jāti-duṣṭam prathitaṃ taṭākaṃ sudarśanaṃ śāśvata-kalpa-kālaM| api ca sudṛḍha-setu-prānta-vinyasta-śobha-ratha-caraṇa-samāhva-krauṃca-haṃsāsa-dhūtaM| vimala-salila … bhuvi ta … da#ārkaḥ śaśī ca| nagaram api ca bhūyād vṛddhimat-paura-juṣṭaṃ dvija-bahu-śata-gīta-brahma-nirnaṣṭa-pāpaṃ| śatam api ca samānām īti-durbhikṣa … … || iti sudarśana-taṭāka-saṃskāra-graṃtha-racanā samāptā|| 
IN00040. Mandasor Stone Inscription of the Silk Weavers
siddham|| yo dhṛty-arttham upāsyate sura-gaṇais siddhaiś ca siddhy-artthibhir ddhyānaikāgra-parair vvidheya-viṣayair mmokṣ-ārtthibhir yyogibhiḥ| bhaktyā tīvra-tapodhanaiś ca munibhiś śāpa-prasāda-kṣamair hetur yyo jagatax kṣayābhyudayayof pāyāt sa vo bhāskaraḥ| tatva-jñāna-vido pi yasya na vidur brahmarṣayo bhyudyatāx kṛtsnaṃ yaś ca gabhastibhiḥ pravisṛtaif puṣṇāti loka-trayaM ganddharvvāmara-siddha-kinnara-narais saṃstūyate bhyutthito bhaktebhyaś ca dadāti yo bhilaṣitaṃ tasmai savitre namaḥ| yaf pratyaham prativibhāty udayācalendra-vistīrṇṇa-tuṅga-śikhara-skhalitāṃśu-jālaḥ kṣīb-āṃganā-jana-kapola-talābhitāmraf pāyāt sa vas su-kiraṇābharaṇo vivasvāN kusuma-bharānata-taruvara-deva-kula-sabhā-vihāra-ramaṇīyāT lāṭa-viṣayān nagāvṛta-śailāj jagati prathita-śilpāḥ| te deśa-pārtthiva-guṇāpahṛtāḥ prakāśam addhvādi-jāny aviralāny asukhāny apāsya| jātādarā daśapuraṃ prathamaṃ manobhir anvāgatās sa-suta-bandhu-janās sametya|| mattebha-gaṇḍa-taṭa-vicyuta-dāna-bindu-sikt-opalācala-sahasra-vibhūṣaṇāyāḥ puṣpāvanamra-taru-ṣaṇḍa-vataṃsakāyā bhūmef puran tilaka-bhūtam idaṃ krameṇa|| taṭottha-vṛkṣa-cyuta-naika-puṣpa-vicitra-tīrānta-jalāni bhānti| praphulla-padmābharaṇāni yatra sarāṃsi kāraṇḍava-saṃkulāni|| vilola-vīcī-calitāravinda-patad-rajaḥ-piñjaritaiś ca hamsaiḥ sva-kesarodāra-bharāvabhugnaiḥ kvacit sarāṃsy amburuhaiś ca bhānti| sva-puṣpa-bhārāvanatair nnagendrair mmada-pragalbhāli-kula-svanaiś ca| ajasra-gābhiś ca purāṅganābhir vvanāni yasmin samalaṃkṛtāni|| calat-patākāny abalā-sanāthāny atyarttha-śuklāny adhikonnatāni| taḍil-latā-citra-sitābbhra-kūṭa-tulyopamānāni gṛhāṇi yatra|| kailāsa-tuṅga-śikhara-pratimāni cānyāny ābhānti dīrggha-valabhīni sa-vedikāni| gāndharvva-śabda-mukharāṇi niviṣṭa-citra-karmmāṇi lola-kadalī-vana-śobhitāni|| prāsāda-mālābhir alaṃkṛtāni dharāṃ vidāryyeva samutthitāni| vimāna-mālā-sadṛśāni yattra gṛhāṇi pūrṇṇendu-karāmalāni|| yad bhāty abhiramya-sarid-dvayena capalormmiṇā samupagūḍhaṃ rahasi kuca-śālinībhyāṃ prīti-ratibhyāṃ smarāṅgam iva|| satya-kṣamādama-śama-vrata-śauca-dhairyya-svāddhyāya-vṛtta-vinaya-sthiti-buddhy-upetaiḥ| vidyā-tapo-nidhibhir asmayitaiś ca viprair yyad bhrājate graha-gaṇaix kham iva pradīptaiḥ|| atha sametya nirantara-saṅgatair ahar-ahaḥ pravijṛmbhita-sauhṛdāḥ nṛpatibhis sutavat pratimānitāḥ pramuditā nyavasanta sukhaṃ pure|| śravaṇa-subhage gāndharvve nye dṛḍhaṃ pariniṣṭhitāḥ sucarita-śatāsangāh kecid vicittra-kathāvidaḥ| vinaya-nibhṛtās samyag-dharmma-prasaṅga-parāyaṇāf priyam aparuṣaṃ patthyaṃ cānye kṣamā bahu bhāṣituṃ kecit sva-karmmaṇy adhikās tathānyair vvijñāyate jyotiṣam ātmavadbhiḥ adyāpi cānye samara-pragalbhāx kurvvanty arīṇām ahitaṃ prasahya|| prājñā manojña-vapuṣaḥ prathitoru-vaṃśā vaṃśānurūpa-caritābharaṇās tathānye| satya-vratāḥ praṇayinām upakāra-dakṣā visrambha-pūrvvam apare dṛḍha-sauhṛdāś ca|| vijita-viṣaya-saṅgair ddharmma-śīlais tathānyair mṛdubhir adhika-satvair llokayātrā-paraiś ca _ sva-kula-tilaka-bhūtair mukta-rāgair udārair adhikam abhivibhāti śreṇir evaṃ-prakāraiḥ|| tāruṇya-kānty-upacito pi suvarṇṇa-hāra-tāmbūla-puṣpa-vidhinā samalamkṛto pi| nārī-janaḥ śriyam upaiti na tāvad agryāṃ yāvan na paṭṭamaya-vastra-yugāni dhatte|| sparśavatā varṇṇ-āntara-vibhāga-cittreṇa netra-subhagena yais sakalam idaṃ kṣiti-talam alaṃkṛtaṃ paṭṭa-vastreṇa|| vidyādharī-rucira-pallava-karṇṇapūra-vāteritāsthirataraṃ pravicintya lokaṃ _ mānuṣyam arttha-nicayāṃś ca tathā viśālān teṣāṃ śubhe matir abhūd acalā tatas taiḥ|| catus-samudr-āmbu-vilola-mekhalāṃ sumeru-kailāsa-bṛhat-payodharāM vanānta-vānta-sphuṭa-puspha-hāsinīṃ kumāragupte prithivīṃ praśāsati|| samāna-dhīś śukra-bṛhaspatibhyāṃ lalāma-bhūto bhuvi pārtthivānāṃ _ raṇeṣu yaḥ pārttha-samāna-karmmā babhūva goptā nṛpa-viśvavarmmā|| dīn-ānukaṃpana-paraḥ kṛpaṇ-ārtta-vargga-sāntva-prado dhika-dayālur anātha-nāthaḥ| kalpa-drumaḥ praṇayinām abhaya-pradaś ca bhītasya yo janapadasya ca bandhur āsīt|| tasyātmajaḥ sthairyya-nayopapanno bandhu-priyo bandhur iva prajānāṃ| baṃdhv-artti-harttā nṛpa-bandhuvarmmā dviḍ-dṛpta-pakṣa-kṣapaṇ-aika-dakṣaḥ| kānto yuvā raṇa-paṭur vvinayānvitaś ca rājāpi sann upasṛto na madaiḥ smayādyaiḥ| śṛngāra-mūrttir abhibhāty analaṃkṛto pi rūpeṇa yax kusumacāpa iva dvitīyaḥ|| vaidhavya-tīvra-vyasana-kṣatānāṃ smritvā yam adyāpy ari-sundarīṇāṃ| bhayād bhavaty āyata-locanānāṃ ghana-stanāyāsa-karaḥ prakampaḥ|| tasminn eva kṣitipati-vriṣe baṃdhuvarmmaṇy udāre samyak-sphītaṃ daśapuram idaṃ pālayaty unnatāṃse| śilpāvāptair ddhana-samudayaiḥ paṭṭavāyair udāraṃ śreṇībhūtair bbhavanam atulaṃ kāritaṃ dīpta-raśmeḥ|| vistīrṇṇa-tuṅga-śikharaṃ śikhari-prakāśam abhyudgatendv-amala-raśmi-kalāpa-gauraṃ yad bhāti paścima-purasya niviṣṭa-kānta-cūdāmaṇi-pratisaman nayan-ābhirāmaṃ|| rāmā-sanātha-bhavane dara-bhāskar-āṃśu-vahni-pratāpa-subhage jala-līna-mīne candr-āṃśu-harmyatala-candana-tālavṛnta-hāropabhoga-rahite hima-dagdha-padme|| roddhra-priyaṃgu-taru-kundalatā-vikośa-puṣp-āsava-pramuditāli-kulābhirāme| kāle tuṣāra-kaṇa-karkkaśa-śīta-vāta-vega-pranṛtta-lavalī-naga-naika-śākhe|| smara-vaśaga-taruṇa-jana-vallabhāṅganā-vipula-kānta-pīnoru-| stana-jaghana-ghanāliṅgana-nirbhartsita-tuhina-hima-pāte|| mālavānāṃ gaṇa-sthityā yāte śata-catuṣṭaye| tri-navaty-adhike bdānām ritau sevya-ghana-stane|| sahasya-māsa-śuklasya praśaste hni trayodaśe maṅgalācāra-vidhinā prāsādo yaṃ niveśitaḥ|| bahunā samatītena kālenānyaiś ca pārtthivaiḥ| vyaśīryyataika-deśo sya bhavanasya tato dhunā|| sva-yaśo-vriddhaye sarvvam atyudāram udārayā| saṃskāritam idaṃ bhūyaḥ sreṇyā bhānumato gṛhaṃ|| atyunnatam avadātaṃ nabhaḥ spṛśann iva manoharaiś śikharaiḥ| śaśi-bhānvor abhyudayeṣv amala-mayūkh-āyatana-bhūtaṃ|| vatsara-śateṣu paṃcasu viṃśaty-adhikeṣu navasu cābdeṣu| yāteṣv abhiramya-tapasya-māsa-śukla-dvitīyāyāṃ|| spaṣṭair aśoka-taru-ketaka-siṃduvāra-lolātimuktaka-latā-madayaṃtikānāṃ| puṣpodgamair abhinavair adhigamya nūnam aikyaṃ vijṛṃbhita-śare hara-pūta-dehe|| madhu-pāna-mudita-madhukara-kulopagīta-naga-naika-pṛthu-śākhe| kāle nava-kusumodgama-daṃtura-kāṃta-pracura-roddhre|| śaśineva nabho vimalaṃ kaustubha-maṇineva śārṇgiṇo vakṣaḥ| bhavana-vareṇa tathedaṃ puram akhilam alaṃkṛtam udāraṃ|| amalina-śaśi-lekhā-daṃturaṃ piṅgalānāṃ parivahati samūhaṃ yāvad īśo jaṭānāṃ| vikaṭa-kamala-mālām aṃsa-saktāṃ ca śārṅgī bhavanam idam udāraṃ śāśvatan tāvad astu|| sreṇy-ādeśena bhaktyā ca kāritaṃ bhavanaṃ raveḥ pūrvvā ceyaṃ prayatnena racitā vatsabhaṭṭinā|| svasti kartṛ-lekhaka-vācaka-śrotṛbhyaḥ|| siddhir astu|| 
IN00065. Paharpur Charter of the Time of Budhagupta
svasti|| puṇḍravarddhanād āyuktakā āryya-nagara-śreśṭhi-purogañ cādhiṣṭhānādhikaraṇam dakṣiṇāṃśaka-vītheya-nāgiraṭṭa-māṇḍalika-palāśāṭṭa-pārśvika-vaṭa-gohālī-jambudeva-prāveśya-pṛṣṭhima-pottaka-goṣāṭapuñjaka-mūla-nāgiraṭṭa-prāveśya-nitva-gohālīṣu brāhmaṇottarān mahattarādi-kuṭumbinaḥ kuśalam anuvarṇṇyānubodhayanti| vijñāpayaty asmān brāhmaṇa-nāthaśarmmā etad-bhāryyā rāmī ca| yuṣmākam ihādhiṣṭhān-ādhikaraṇe dvi-dīnārikkya-kulya-vāpena śaśvat-kālopabhogyākṣaya-nīvī-samudaya-vāhyāpratikara-khila-kṣetra-vāstu-vikkrayo nuvṛttas tad arhathānenaiva kkrameṇāvayos sakāśād dīnāra-trayam upasaṅgṛhyāvayoḥ sva-puṇy-āpyāyanāya vaṭa-gohālyām avāsyāṅ kāśika-pañca-stūpa-nikāyika-nigrantha-śramaṇācāryya-guhanandi-śiṣya-praśiṣyādhiṣṭhita-vihāre bhagavatām arhatāṃ gandha-dhūpa-sumano-dīpādy-arthan tala-vāṭaka-nimittañ ca a eva vaṭa-gohālīto vāstu-droṇa-vāpam adhyarddhañ jambudeva-prāveśya-pṛṣṭhima-pottakāt kṣetraṃ droṇa-vāpa-catuṣṭayaṃ goṣāṭapuñjād droṇa-vāpa-catuṣṭayam mūla-nāgiraṭṭa-prāveśyā-nitva-gohālītaḥ arddha-trika-droṇa-vāpān ity evam adhyarddhaṃ kṣetra-droṇakulya-vāpam akṣaya-nīvyā dātum iti | tatra yataḥ prathama-pustapāla-divākaranandi-pustapāla-dhṛtiviṣṇu-virocana-rāmadāsa-haridāsa-śaśinandi-suprabha-manudattānām avadhāraṇayāvadhṛtam asty asmad-adhiṣṭhānādhikaraṇe dvi-dīnārikkya-kulya-vāpena śaśvat-kālopabhogyākṣaya-nīvī-samudaya-vāhyāpratikara-khila-kṣetra-vāstu-vikkrayo nuvṛttas tad yad yuṣmām brāhmaṇa-nātha-śarmmā etad-bhāryyā rāmī ca palāśāṭṭa-pārśvika-vaṭa-gohālī-sthaya kāśika-pañca-stūpa-kula-nikāyika-ācāryya-nigrantha-guhanandi-śiṣya-praśiṣyādhiṣṭhita-sad-vihāre arahatām gandha-dhūpādy-upayogāya tala-vāṭaka-nimittañ ca tatraiva vaṭa-gohālyāṃ vāstu-droṇa-vāpam adhyarddhaṃ kṣetrañ jambudeva-prāveśya-pṛṣṭhima-pottake droṇa-vāpa-catuṣṭayaṃ goṣāṭapuñjād droṇa-vāpa-catuṣṭayaṃ mūla-nāgiraṭṭa-prāveśya-nitva-gohālīto droṇa-vāpa-dvayam āḍhavāpa-dvay-ādhikam ity evam adhyarddhaṃ kṣetra-kulya-vāpam prārtthayate tra na kaścid virodhaḥ guṇas tu yat parama-bhaṭṭāraka-pādānām artthopacayo dharmma-ṣaḍ-bhāg-āpyāyanañ ca bhavati tad evaṅ kriyatām| ity anenāvadhāraṇā-kkrameṇāsmād brāhmaṇa-nātha-śarmmata etad-bhāryyā-rāmiyāś ca dīnāra-trayam āyīkṛtyaitābhyāṃ vijñāpitaka-kramopayogāyopari-nirddiṣṭa-grāma-gohālikeṣu tala-vāṭaka-vāstunā saha kṣetraṃ kulya-vāpa adhyarddho ’kṣaya-nīvī-dharmmeṇa dattaḥ| ku 1 dro 4| tad yuṣmābhiḥ sva-karmmaṇ-āvirodhi-sthāne ṣaṭka-naḍair-apaviñcchya dātavyo ’kṣaya-nīvī-dharmmeṇa ca śaśvad ācandrārkka-tāraka-kālam anu-pālayitavya iti| samvatsare 100 50 9 māgha di 7| uktañ ca bhagavatā vyāsena| sva-dattāṃ para-dattāṃ vā yo hareta vasundharāM sa viṣṭhāyāṃ krimir bhūtvā pitṛbhis saha pacyate ṣaṣṭi-varṣa-sahasrāṇi svargge vasati bhūmidaḥ ākṣeptā cānumantā ca tāny eva narake vaseT rājabhir vvahubhir dattā dīyate ca punaḥ punaḥ yasya yasya yadā bhūmi tasya tasya tadā phalaM pūrvva-dattāṃ dvijātibhyo yatnād rakṣa yudhiṣṭhira mahīm mahimatāṃ śreṣṭha dānāc chreyo nupālanaṃ vindhyāṭavīṣv anambhasṣu śuṣka-koṭara-vāsinaḥ kṛṣnāhino hi jāyante deva-dāyaṃ haranti ye 
IN00077. Khoh Charter 1 of Hastin, year 156
śrī-mahārāja-hastinaḥ namo mahādevāya|| svasti| ṣaṭpañcāśottare bda-śate gupta-nṛpa-rājya-bhuktau mahā-vaiśākha-sāmbatsare kārttika-māsa-śukla-pakṣa-tṛtīyāyām| asyān divasa-pūrvvāyāṃ nṛpati-parivrājaka-kulotpannena mahārāja-devāḍhya-pranaptrā māhārāja-dāmodara-sutena go-sahasra-hasty-aśva-hiraṇyāneka-bhūmi-pradena guru-pitṛ-mātṛ-pūjā-tatpareṇātyanta-deva-brāhmaṇa-bhaktena naika-samara-śata-vijayinā sva-vanśāmoda-kareṇa mahārāja-śrī-hastinā sva-puṇyāpyāyanārtham ātmānaṃ svargga-sopāna-paṅktibhir ārohayatā brāhmaṇa-vājisineya-mādhyandina-kautsa-sagottra gopasvāmī bhavasvāmī| sandhyāputtra| divākaradattaḥ bhāskaradatta| sūryyadattasya vasuntaraṣaṇḍika-grāmo tisṛṣṭaḥ|| samantād garttā| uttare paścimena pūrvva-bhuktā māryyādāḥ|| saṃndhyāputtra-pramukhānāṃ sodraṅgaḥ soparikaraḥ a-cāṭa-bhaṭa-prāveśyaḥ cora-varjjaM|| tad asmat-kulotthaiḥ mat-pāda-piṇḍopajīvibhir vvā kālāntareṣv api na vyāghātaḥ kāryaḥ| evam ājñapte yo nyathā kuryāt tam ahaṃ dehāntara-gato pi mahatāvaddhyānena nirddaheyam| uktaṃ ca bhagavatā paramarṣiṇā veda-vyāsena| pūrvva-dattāṃ dvijātibhyo yatnād rakṣa yudhiṣṭhira mahiṃ mahimatāṃ śreṣṭha dānāc chreyo nupālanaṃm bahubhir vvasudhā bhuktā rājabhiḥ sagarādibhiḥ yasya yasya yadā bhūmis tasya tasya tadā phalaṃ ṣaṣṭiṃ barṣa-sahasrāṇi svargge modati bhūmidaḥ ācchettā cānumantā ca tāny eva narake vased iti|| likhitañ ca vakkrāmātya-pranaptrā bhogikāmātya-naradatta-naptrā bhogika-ravidatta-puttreṇa sūryyadatteneti| dūtako bhāgrahaḥ|| 
IN00102. Schoyen Copper Scroll Inscription
siddhaM || jayaty ādau tāvad daśa-bala-balī svāpta-vacanaḥ prabhā-jālaḥ śrīmān tri-bhuvana-tamo-… vṛT tato dharmāmbhojo hṛdaya-ja-rajaḥ-śānti-janano jayaty āryaś cāgryo munivacana … ṇa-gaṇaḥ|| evaṃ mayā śrutam| eka-samaye bhagavān bārāṇasyāṃ vijahāra ṛṣipatane mṛga-dāve mahatā bhikṣu-saṃghena sārdhaṃ sapta-mātrair bhikṣu-śataiḥ saṃbahulaiś ca bodhi-satvair mahā-satvaiḥ| atha khalu bhagavān pūrvāhṇa-kāla-samaye nivāsya pātra-cīvaram ādāyāyuṣmatājitena bodhi-satvena mahā-satvena paścāc-chramaṇena sārdhaṃ bārāṇasīṃ nagarīṃ piṇḍāya prāvikṣaT| atha khalu bhagavān bārāṇasyāṃ nagaryāṃ sāvadānaṃ piṇḍāya caran yena śrīmatyā brāhmaṇyā niveśanaṃ tenopasaṃkrāntaḥ| upasaṃkramya piṇḍāyaikānte sthād| adrākṣīc chrīmatī brāhmaṇī bhagavaṃtaṃ dūrata eva prāsādikaṃ prasādanīyaṃ śāntendriyaṃ śānta-mānasaṃ śama-dama-pārami-prāptam uttama-śamatha-pārami-gataṃ śāntaṃ dāntaṃ guptaṃ nāgaṃ jitendriyaṃ paramayā śubha-varṇa-puṣkalatayā samanvāgataṃ hradam ivācchaṃ viprasannam anāvilaṃ suvarṇa-yūpam ivābhyudgataṃ niṣprakaṃpam āniṃjya-prāptaṃ śriyā jvalantaṃ bhāsamānaṃ rājamānaṃ virocamānaṃ| dṛṣṭvā cāsyāḥ cittaṃ prasannaṃ prasannacittā yena bhagavāṃs tenopasaṃkrāntopasaṃkramya bhagavataḥ pādau śirasā vanditvājitasya ca bodhi-satvasya mahāsatvasya yena bhagavāṃs tenāṃjaliṃ praṇamya bhagavantam etad avocaT| … … viditvā yena bhagavāṃs tenāṃjaliṃ praṇamya bhagavantam etad avocaT| śrutam mayā bhagavan nagaryāṃ bārāṇasyām ṛṣipatane mṛga-dāve bhagavatā dharma-cakraṃ pravartitam iti| kevaṃ-rūpo sti bhagavan dharmaḥ yas sa bhagavatā pravartitaḥ| evam ukte bhagavāñ chrīmatīṃ brāhmaṇīm etad avocaT| avidyā-pratyayāḥ śrīmati saṃskārāḥ saṃskāra-pratyayaṃ vijñānaṃ vijñāna-pratyayaṃ nāma-rūpaṃ nāma-rūpa-pratyayaṃ ṣaḍ-āyatanaṃ ṣaḍ-āyatana-pratyayaḥ sparśaḥ sparśa-pratyayā vedanā vedanā-pratyayā tṛṣṇā tṛṣṇā-pratyayam upādānam upādāna-pratyayo bhavaḥ bhava-pratyayā jātir jāti-pratyayā jarā-maraṇa-śoka-parideva-duḥkha-daurmanasyopāyāsāḥ saṃbhavaṃty evaṃm asya kevalasya mahato duḥkha-skandhasya samudayo bhāavati|| avidyā-nirodhāt saṃskāra-nirodhaḥ saṃskāra-nirodhād vijñāna-nirodhaḥ vijñāna-nirodhān nāma-rūpa-nirodhaḥ nāma-rūpa-nirodhāt ṣaḍ-āyatana-nirodhaḥ ṣaḍāyatana-nirodhāt sparśa-nirodhaḥ sparśa-nirodhād vedanā-nirodhaḥ vedanā-nirodhāt tṛṣṇā-nirodhaḥ tṛṣṇā-nirodhād upādāna-nirodhaḥ upādana-nirodhād bhava-nirodhaḥ bhava-nirodhāj jāti-nirodhaḥ jāti-nirodhāj jarā-maraṇa-śoka-parideva-duḥkha-daurmanasyopāyāsā nirudhyaṃta evam asya kevalasya mahato duḥkha-skandhasya nirodho bhavatīdaṃ tac chrīmati nagaryāṃ bārāṇasyām ṛṣipatane mṛga-dāve tathāgatena dharma-cakraṃ pravartitam apravartyaṃ śramaṇena vābrāhmaṇena vā devana vā māreṇa vā brahmaṇā vā kenacid vā punar loke saha-dharmeṇa|| idam avocad bhagavān āptamanāśrrīmatī brāhmaṇī ajitaś ca bodhi-satvaḥ| sa-deva-mānuṣāsura-gandharvaś ca loko bhagavad-bhāṣitam abhyanandaN|| § anirodham anutpādam anucchedam aśāśvataM anekārtham anānārtham anāgamam anirgamaM yaḥ pratītya-samutpādaṃ prapaṃcopaśamaṃ śivaM deśayām āsa saṃbuddhas taṃ vaṃde vadatāṃ varaM saṃvatsare aṣṭāṣaṣṭitame 60 8| kārtika-māsa-śukla-tithau saptamyāM atra divase pratiṣṭhāpito yaṃ tathāgata-caityo dhātu garbhaḥ mahā-vihāra-svāminā opanda-putreṇa tālagānika-deva-putra-ṣāhī #i … ##*vena sārdhaṃ pitrā opandena| sārdhaṃ patnyā sārada-ṣāhi-duhitrā buddh* … sārdhaṃ mahā-vihāra-svāminyā arccavāmanāyāḥ| sārdhaṃ pitrā ho … gayena mātrā mahādevyā … | sārdhaṃ kalyāṇamitreṇa ācārya-ratnāgamena| sārdhaṃ mahāṣāhi-khīṅgīlena| sārdhaṃ devarājena toramānena| sārdhaṃ mahā-vihāra-svāminyās sāsāyāḥ| sārdhaṃ mahāṣāhi-mehamena| sārdhaṃ sādavīkhena| sārdhaṃ mahārājena javūkhena sādavīkha-putreṇa| mehama-rājye vartamāne| yasyādyāpi tuṣāra-hāra-kumuda-spaṣṭīkṛ-śaṃkha-prabhaiś chatrodāra-nirūḍha-vedika-dharaiś cañcat-patākojvalaiḥ stūpair bhāti mahī dharā-dhara-nibhais trailokya-pūjyārcitais taṃ mūrdhnā namate nṛ-mauli-mukuṭa-vyālīḍha-pādaṃ jinaM|| saṃkalpā #ye #i … ti ke #it suviśuddhān pūryaṃtāṃ te prāṇi-bhṛtām āśu jagad vaḥ nistriṃśodbhrāpnta-śarāpāta-vimuktaṃ| kṣipraṃ bhūyād brāhma-surāvāsa-samānaM|| śāntiṃ gatasya sugatasya śarīra-bhṛdbhiḥ stūpair iyaṃ vasumatī pratipūritā yaiḥ tiṣṭhaṃtu dāmana-kṛta-pramukhāni tāni| kalpaṃ yathācala-patiḥ sura-rāja-juṣṭaḥ|| buddhyāśrayam etad yasmiṃ śuci-vṛddhaṃ gātraṃ mama deśe deśaḥ sa śiva-sthaḥ dur-bhikṣa-bhṛśādhi-vyādhi-pravimukto muktaś ca vivādaiḥ śāntiṃ samupaitu|| stūpaiḥ śārada-megha-vṛnda-sadṛśair ākṣiptasā … … #vārkkāṃśu-sahasra-śodhita-mukhaiḥ padmākarair bhūṣitaḥ asmaj-janma-nidhāna-hetur iha yaḥ … sa-tulyo mahān ārya-grāma udāra-sattva-caritaḥ syāt svarga-tulyaḥ sadā|| satyāṃbuṃ bhātadehaḥ para-… yaratis tyakta-saṃgas titikṣur hiṃsā-doṣāpavṛttaḥ khara-piśuna-vaco-vibhramāt sannivṛttaḥ śraddhā-dhī-… s#e priya-vacana-rataḥ prāpta-sāmyas trivarggaḥ so yaṃ śārdīysa-vāsī ciram avikhalitaḥ syā … rggaḥ|| § || ṛddhyantāṃ tyāga-śūrāḥ kula-bala-vaya-vairī vca yo yāntu nāśaM vardhyantāṃ dakṣiṇīyā guṇa-gaṇa-nicayaiḥ sasya-saṃpattir astu| pūjyaṃtāṃ dhātugarbhā jva … śa … dīrgha-rātraṃ dharmātmā dātṛ-rājā praśama-sukha-bhujaḥ … ṃ … 
IN00162. Cammak Charter of Pravarasena II
vākāṭaka-lalāmasya kkrama-prāpta-nṛpa-śriyaḥ rājñaḥ pravarasenasya śāsanaṃ ripu-śāsanaM dṛṣṭaṃ| _ svasti pravarapurād| agniṣṭomāptoryyāmokthya-ṣoḍaśy-atirātra-vājapeya-bṛhaspati-sava-sādyaskra-catur-aśvamedha-yājinaḥ viṣṇuvṛddha-sagotrasya samrāṬ vākātakānāṃ mahārāja-śrī-pravarasenasya sūnoḥ sūnoḥ atyanta-svāmi-mahā-bhairava-bhaktasya aṃsa-bhāra-sanniveśita-śiva-liṅgodvahana-śiva-suparituṣṭa-samutpādita-rājavaṃśānām parākramādhigata-bhāgīratthy-amala-jala-mūrddhābhiṣiktānān daśāśvamedhāvabhṛtha-snātānām bhāraśivānāṃ mahārāja-śrī-bhavanāga-dauhitrasya gautamī-putrasya putrasya vākāṭakānāṃ mahārāja-śrī-rudrasenasya sūnor atyanta-māheśvarasya satyārjjava-kāruṇya-śauryya-vikkrama-naya-vinaya-māhātmya-dhīmatva-pātra-gata-bhaktitva-dharmma-vijayitva-mano-nairmmalyādi-guṇais samupetasya varṣa-śatam abhivarddhamāna-kośa-daṇḍa-sādhana-santāna-putra-pautriṇaḥ yudhiṣṭhira-vṛtter vvākāṭakānāṃ mahārāja-śrī-pṛthivīṣeṇasya sūnor bbhagavataś cakkrapāṇef prasād-opājjirjjita-śrī-samudayasya vākāṭakānāṃ mahārāja-śrī-rudrasenasya sūnor mmahārājādhirāja-śrī-devagupta-sutāyāṃ prabhāvatiguptāyām-utpannasya śambhof prasāda-dhṛta-kārtta-yugasya vākāṭakānām parama-māheśvara-mahārāja-śrī-pravarasenasya vacanāT| bhojakaṭa-rājye madhu-nadī-taṭe carmmāṅkāa-nāma grāmaḥ rāja-mānika-bhūmi-sahasrair aṣṭābhiḥ 8000 śatrughnarāja-putra-koṇḍarāja-vijñaptyā nānā-gotra-caraṇebhyo brāmhaṇebhyaḥ sahasrāya dattaḥ| _ yato smat-santakāḥ sarvvāddhyakṣādhiyoga-niyuktā ājñā-sañcāri-kula-putrādhikṛtā bhaṭāś chātrāś ca viśruta-pūrvvayājñayājñāpayitavyāḥ| viditam astu vo yathehāsmākam ātmano dharmmāyur-bbala-vijayaiśvaryya-vivṛddhaye ihāmutra-hitārttham ātmānugrahāya vaijayike dharmma-sthāne apūrvva-dattyā udaka-pūrvvam atisṛṣṭaḥ| athāsyocitāṃ pūrvva-rājānumatāṃ cāturvaidya-grāma-maryyādāṃ vitarāmas| tad yathā a-kara-dāyaiī _ a-bhaṭa-cchātra-prāveśyaḥ a-pārampara-go-balivarddaḥ a-puṣpa-kṣīra-sandohaḥ a-cārāsana-carmmāṅgāraḥ _ a-lavaṇa-klinna-kkreṇi-khanakaḥ sarvva-veṣṭi-parihāra-parihṛtaḥ sa-nidhis sopanidhiḥ _ sa-kḷpto _ pakḷptaḥ ācandrāditya-kālīyaḥ putra-pautrānugāmikaḥ bhuñjatāṃ na kenacid vyāghātaḥ kartavyas sarvva-kkriyābhis saṃrakṣitavyaf parivarddhayitavyaś ca| yaś cāyaṃ śāsanam agaṇayamānaḥ svalpām api paribādhāṃ kuryyāt kārayeta vā tasya brāhmaṇair vveditasya sadaṇḍa-nigrahaṃ kuryyā ma|| asmiṃś ca dharmmādara-karaṇe atīt-āneka-rāja-datta-sañcintana-paripālanaṃ kṛta-puṇyānukīrttana-parihārārtthaṃ na kīrttayāmaḥ| vyāsa-gītau cātra ślokau pramāṇī-karttavyau| sva-dattām paradattāṃ vā yo hareta vasundharāṃ gavāṃ śata-sahasrasya hantur harati duṣkṛtaṃ ṣaṣṭiṃ varṣa-sahasrāṇi svargge modati bhūmi-daḥ ācchettā cānumantā cchaca tāny eva narake vased|| iti śāsana-sthitiś ceyaṃ brāhmaṇair īśvaraiś cānupālanīyā| tad yathā rājñāṃ saptāṅge rājye a-droha-pravṛttānāṃ brahma-ghna-caura-pāradārika-rājāpathya-kāri-prabhṛtīnāṃ _ saṃgrāmaṃ kurvvatāṃ anyagrāmeṣv ana|| _ parāddhānāṃ ācandr-āditya-kālīyaḥ| ato nyathā kurvvatām-anumodatāṃ vā rājñaḥ bhūmi-cchedaṃ kurvvataḥ asteyam iti| pratigvrāhiṇaś cātra vāra-niyuktāḥ| śāṭyāyanaḥ gaṇāryyaḥ vātsyaḥ devāryyaḥ bhāradvājaḥ kumāraśarmmāryyaḥ pārāśaryyaḥ guhaśarmmā kāśyapaḥ devāryyaḥ maheśvarāryyaḥ mātrāryyaḥ kauṇḍiṇyaḥ rudrāryyaḥ somāryyaḥ hariśarmmāryyaḥ bhāradvājaḥ kumāraśarmmāryyaḥ kauṇḍiṇyaḥ mātṛśarmmā varaśarmmā goṇḍaśarmmā _ nāgaśarmmā bhāradvājaḥ śāntiśarmmā rudraśarmmā vātsyaḥ bhojakadevāryyaḥ maghaśarmmā _ devaśarmmā bhāradvājaḥ mokṣaśarmmā nāgaśarmmā revatiśarmmā _ dharmmāryyaḥ _ bhāradvājaḥ śarmmāryyaḥ nandanāryyaḥ _ mūlaśarmmā _ īśvaraśarmmā _ varaśarmmā _ vātsyaḥ skandāryyaḥ bhāradvājaḥ bappāryyaḥ dharmmāryyaḥ ātreyaḥ skandāryyaḥ gautamaḥ somaśarmmāryyaḥ _ bhartṛśarmmā rudraśarmmā maghāryyaḥ mātṛśarmmāryyaḥ īśvaraśarmmāryyaḥ _ gautama-sagotraḥ mātṛśarmmāryyaḥ kauṇḍinyaḥ devaśarmmāryyaḥ varaśarmmāryyaḥ rohāryyaḥ gautama-sagotraḥ svāmidevāryyaḥ revatiśarmmāryyaḥ _ jyeṣṭhaśarmmāryyaḥ śāṇḍilyaḥ kumāraśarmmāryyaḥ _ svātiśarmmāryyaḥ śāṭyāyanaḥ kāṇḍāryya-prabhṛtayaḥ| senāpatau _ citravarmmaṇi saṃvvatsare ṣṭādaśe 10 8 jyeṣṭhamāsa-śukla-pakṣa-trayodaśyāṃ śāsanaṃ likhitam iti|| 
IN00176. Washim Charter of Vindhyasakti II
dṛṣṭaM siddhaM vatsagulmād dharmma-mahārājasyāgniṣṭomāptoryyāma-vājapeya-jyotiṣṭoma-bṛhaspati-sava-sādyaskra-catur-aśvamedha-yājinas samrājaḥ vṛṣṇivṛddha-sagotrasya _ hāritī-putrasya _ śrī-pravarasena-pautrasya dharmma-mahārājasya _ śrī-sarvvasena-putrasya _ dharmma-mahārājasya vākāṭakānāM śrī-vindhyaśakter vvacanāT| nāndīkacasa dāuttara-magge bhākā-lakkhoppakābbhāse _ ākāsapaddesu amha-santakā sāvvāyoga-niyuttā _ āṇatti-bhaḍā sesā ya sāñcaranta-kula-puttā bhāṇitavvā| āmhehiṃ dāṇi āpuṇo vijaya-vejayike _ āyu-bala-vaddhaṇike svasti-śānti-vācane _ ihāmuttike _ dhāmma-tthāṇe etthaṅ-gāme _ ādhivvaṇika-caraṇassa _ āddhaka bhālandāyaṇa-sagottesi| jivujjesi kāpiñjala-sagottesiṃ ruddajjesi śrāviṣṭhāyaṇa-sagottesi bhāṭṭidevajjesi kosika-sagottesi deAjjesi kosika-sagottesi veṇhujjesi kosīka-sagottesi vidhijjesi paippalādi-sagottesi _ pitujesi _ bhālandāyaṇa-sagottesi cāndajesi _ kosika-sagottesi jeṭṭhajesi paḍehi dohi| bhālandāyaṇa-sagottesi buddhajesi| kosika-sagottesi bhāddilajjesi kosika-sagottesi sivajjesi kosika-sagottesi hariṇṇajesi tti _ etāṇa bāmhaṇāṇa bhāgā tiṇṇi 3 kosika-sagottesi revatijesi bhāgo 1 caüttho tti _ ācandādicca-kālako apuvva-dattīya datto| puvva-rāyāṇumate ya se cātuvvejja-ggāma-majjātā-parihāre vitarāma| taṃ jathā _ a-raṭṭha-saṃvviṇayika a-lavaṇa-keṇṇa-kkhataka a-hiraṇṇa-dhaṇṇa-ppaṇaya-ppadeya a-puppha-kkhira-ggahaṇi a-parampara-go-balivardda a-cāra-siddhika a-cammaṅgālaka a-bhaḍa-ppāvesa a-khaṭṭā-collaka-veṇesika a-karada a-vaha sa-nidhi sopanidhi sa-kutuppanta sa-mañca-mahākaraṇa sāvvajāti-parihāra-parihitañ ca| jato upari-li khita śāsaṇa-vādam pamāṇaṃ karettā rakkhadha rakkhāpedhaya pariharadha pariharāpedha ya| jo bu ābādhaṃ karejja katavva anuma … ṇṇati tissa etehi uparilikhitehi bāmhaṇehi pariññapite sa-daṇḍa-nigrahaṃ karejjāmetti| sāvvaccharaṃ 30 7 hemanta-pakkhaṃ paḍhamaṃ divamasa 4 | sa-mu … hāṇatthiśā| _ likhitam imaṃ śāsanaṃ seṇāpatiṇā vaṇhuṇa iti|| siddhir astu || _ § _ || § 
